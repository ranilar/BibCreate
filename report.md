# Idias Solutions

## Miniprojektiraportti

#### Sandra Ole, Ilari Ranin, Iida Häkkinen, Dodo Lökström, Aappo Alatalo


## Sprintti 1
Kohtasimme ensimmäisen sprintin aikana joitain haasteita. Sprintissä oli vain kaksi user storya, minkä vuoksi eri tehtävät liittyivät olennaisesti toisiinsa. Tämä johti tilanteisiin, joissa saatettiin helposti astua toisten tehtäväalueille. Ryhmäkoodaus oli meille uudehkoa, ja sen opettelu vaati vielä tässä vaiheessa harjoittelua. Sairastelun takia läsnätapaamisia ei pystytty järjestämään ja työskentely keskittyi sprintin loppupuolelle. Etenkin projektin alkuvaiheessa olisi ollut hyödyllistä tavata enemmän kasvotusten, jotta työskentely olisi lähtenyt sujuvammin käyntiin. Lisäksi ohjeita ei luettu tarkasti ennen työskentelyn aloittamista, mikä aiheutti pientä ylimääräistä hankaluutta. Aikataulujen sovittaminen yhteen oli myös ajoittain haastavaa.

Haasteista huolimatta sprintissä oli myös paljon positiivisia puolia. Backlog saatiin heti alussa järjestykseen, mikä auttoi työskentelyn etenemisessä. Tiimissä oli selkeästi innostusta projektin toteuttamiseen ja alkuvaiheen ongelmia ratkottiin yhteistyönä. Tehtävien jako sujui hyvin ja kommunikaatiokanavat, kuten Telegram ja Discord, otettiin heti alusta alkaen käyttöön. Lisäksi saimme sovittua heti kaksi säännöllistä viikkotapaamista, jotka tukivat työskentelyn organisointia.

Sprintin aikana opimme paljon kommunikaatiosta ja yhteistyöstä tiimissä. Opimme Gitin käytännön hienouksista, kuten versionhallinnan merkityksestä, sekä robot-testausten toteutuksesta. Lisäksi saimme arvokasta kokemusta Discordin hyödyntämisestä kokouskäytössä. Tärkeä oppi oli myös se, että kurssin ohjeet tulee lukea huolellisesti ennen työskentelyn aloittamista. Emme lukeneet tarpeeksi ohjeita tarjotun “boilerplaten” käyttämisestä, joka johti CI-pipelinen toimimattomuuteen ja toisessa sprintissä isoon refaktorointiin.

Jälkikäteen ajateltuna olisi ollut järkevämpää käyttää alussa enemmän aikaa yhdessä suunnitteluun. Parempi ja perusteellisempi suunnittelu olisi voinut auttaa koko projektin työskentelyä sujumaan tehokkaammin ja organisoidummin.

## Sprintti 2
Heti toisen sprintin alussa olimme korjanneet meidän “boilerplateen” liittyvät ongelmat. Ensimmäisen sprintin tekniset ongelmat kuitenkin vielä hieman varjostivat tulevaa sprinttiä ja meillä kului ylimääräistä aikaa niiden selvittelyyn. Tämä on yksi syy siihen miksi meillä jäi yksi user storyista toteuttamatta. Koimme myös haastavaksi ryhmätapaamisten ajankäytön hallinnan. Käytimme ryhmän yhteistä aikaa turhien asioiden hienosäätämiseen, jotka olisimme voineet käydä erikseen läpi eri tilanteessa. Ensimmäisen kahden viikon aikana kaikki eivät olleet tietoisia gitin ryhmäcommiteista. Olemme parikoodanneet osaksi niin, että vain toisen commitit näkyvät githubissa. Korjaamme asian niin, että kommentoimme kyseisiin committeihin githubissa ja liitämme niistä linkit tämän raportin loppuun.* 

Onnistuimme tässä sprintissä hienosti parikoodauksessa. Kaikki pääsivät kokeilemaan parikoodausta, sekä läsnä, että Discordissa. Totesimme sen olevan tehokasta ja opettavaista. Saimme myös ideoitua helposti sovelluksen toiminnallisuutta tekemällä yhdessä töitä. 

Mielestämme tällä viikolla opimme erityisesti ryhmätyötaidoista. Siitä huolimatta olisimme voineet kommunikoida paremmin osittain päällekkäisten user storyjen tekijöiden kesken. Koimme turhaksi sen, kun yritimme sovittaa kalentereita yhteen koko seuraavan viikon ajalta, sillä se oli hankalaa ja aikaa vievää. Sovimme, että meidän viikoittaisten tapaamisten lisäksi olisi parempi katsoa aikataulut aina päiväkohtaisesti.

## Sprintti 3
Tällä viikolla työskentely lipsahti vähän loppupainotteiseksi. Päädyimme tekemään viimeistelyjä kiireessä, eikä ihan kaikkia yksityiskohtia saatu valmiiksi asiakastapaamiseen. Myös koodin refaktorointi mietitytti, sekä se, kannattaako siihen käyttää työtunteja tässä vaiheessa projektia. Päädyimme siihen, että refaktorointia ei suuremmissa määrin tehdä, vaan keskitytään user storyjen toteuttamiseen. Projekti on kuitenkin lyhyt ja toteutettava ohjelma sen verran pieni, että kovakoodauksen aiheuttamat paikoittaiset skaalautumisongelmat eivät olleet ylitsepääsemättömiä.

Onnistuimme hyvin ottamaan käyttöön edellisen sprintin retrospektiivin konkreettiset toimenpiteet. Aloitimme dailyt Telegramissa ja pilkoimme tekemistä onnistuneesti pienempiin osiin. Osa ryhmästä alkoi käyttämään feature brancheja ja koki ne hyödylliseksi. Main-branch pysyi hyvin kasassa. Pidimme piirustuskilpailun ulkoasusta ja kilpailuehdotuksia vähän yhdistelemällä päädyimme nykyiseen ulkoasuun. Piirustuskilpailu oli hyödyllinen ja saimme tekemiselle konkreettisia tavoitteita.

## Sprintti 4
Puuttuva testitietokanta ja testien yhtäaikainen suorittaminen aiheutti välillä harmaita hiuksia, kun testit yllättäen kaatuivat. Ryhmätyöskentely oli kuitenkin hioutunut toimivammaksi ja oli luottavainen olo siitä, että saamme ominaisuudet valmiiksi. Kommunikoimme paremmin toisiinsa liittyvien taskien tekemisen aikana. 
Edellisen viikon loppupainotteisesta työskentelystä ja sen haasteista viisastuneena sovimme retrospektiivissä deadlinen user storyille pari päivää ennen demoa ja se pääosin onnistuikin. Näin jäi mukavasti aikaa pienille korjauksille ja demoon valmistautumiselle.

Yleisesti opimme, että ongelmista kommunikointi on ehdottoman tärkeää joka vaiheessa. Koimme parikoodauksen hyväksi toimintatavaksi, vaikka se olikin aikaa vievää. Parantamisen varaa jäi yhteiseen tekniseen suunnitteluun. Projektissa oli ehkä hieman haastavaa hahmottaa mihin rajatun viikkotyöajan käyttää. Nyt yhteinen suunnittelu jäi vähäisemmäksi ja toisaalta emme osanneet käyttää siihen varattua aikaa tehokkaasti. Se johti osaltaan siihen, että joidenkin ominaisuuksien toteuttaminen kestikin kuviteltua kauemmin, emmekä aina kyenneet hyödyntämään muiden rakentamia osia parhaalla tavalla. Opimme projektin aikana kuitenkin paljon ja pystyimme parantamaan työskentelyämme läpi projektin.



*Linkit parikoodauksen committeihin:

Sandra ja Dodo:
[1](https://github.com/ranilar/BibCreate/commit/1b7b19362bb87a256c6c240e054ce30a4c0d9728#diff-89a01f487cd7e988ef2fce4f4c4a18be29bb7c1d331572a1ac42fa912270674eR59),
[2](https://github.com/ranilar/BibCreate/commit/34ea7f58eff8790137696be22196dea0392faadf),
[3](https://github.com/ranilar/BibCreate/commit/06bb1004b55018478a6eab268c33a78c2ad86ee3)






